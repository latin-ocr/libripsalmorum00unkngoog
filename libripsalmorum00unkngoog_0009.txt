PRAEFATIO. v

vix quicquam verisimile conjectari possit. Memoriae
quidem proditum est Aldhelmum, Shirburnensem
Episcopum, qui quum carminum laude inclaruisset,
non Latino solum sed et patrio sermone conditorum,
A. D.1)cclx. mortuus est, Psalmos Davidis Anglo-
Saxonice primum reddidisse: et quum versio quam
nos edendam suscepimus, etsi ab initio ad Psalmum
quinquagesimum oratione soluta scripta est, inde us-
que ad finem versibus puris Anglo-Saxonicis con-
stet, dicendi tamen genus seculum decimo superius
non sapiat3 erunt fortasse qui suspicentur eam aliam
non esse quam Aldhelmi ipsius versionem a recen-
tiore quodam refictam. Fatendum est nihilominuS,
indicia quae sermo ipse suppeditat ad dijudicandum
cujus sint aevi scripta quaeque Saxonica, tam pauca
tamque incerta esse, ut, iis solum freti, super hac re
jus quicquam affirmandi pro certo minime habeamus.

Interpres noster ubique, in parte etiam illa quam
oratione soluta reddidit, circumlocutiones adhibet,
commentationibus‚Å∞ crebris interjectis, quibus Latini
interpretis sententia plenius explicetur. Dicendi ge-
neri majestas inest et gravitas, et versus elegantia
non vulgari concinnati sunt: sed, quod saepius in
Latinis Saxonice redditis factum est, de sententia
Latinorum nonnunquam ita disceditur, ut magis fi-
dum interpretem facile desideres. Hinc quidem mi-
nus verisimile fit hanc versionem opus fuisse viri
doctrina eximia qualis fuerit Aldhelmus3 etsi inter
errores istos multi sunt quos aut incuriae aut igno-
rantiae librarii jure tribuas, cujus praeter nomen,
quod in notula ad calcem voluminis Latino-barbare

c Has, in parte soluta oratione reddita, uncinulis inclusimus.

