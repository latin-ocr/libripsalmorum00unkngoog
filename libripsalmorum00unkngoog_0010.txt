vi PRAEFATIO.

adscripta indicatur Wulfwinus Cada fuisse, aliud ni·
hil ad nos pervenitd.

Codicis—de cujus fatis nihil compertum habemuS,
nisi quod olim fuerit penes J oannem Ducem Bituriae θ,
fratrem Caroli quinti Gallorum regiS, cujus libri ma-
nuscripti Bibliothecae Regiae Parisiensis pars pretio-
sissima sunt—forma infolio, ut dicitur, est, duarum et
viginti unciarum longitudinem et septem latitudinem
habens. Scriptus est in membrana, picturis nullis
ornata3 sed littera initialis uniuscujusque versus aut
coloribus distincta aut deaurata est. Corio rubro,
quod Turcicum appellatur, compactus est, et ex-
hibet impressa Ludovici XV. insignia. Desunt ali-
quot paginae, quas barbarus nescio quis excidit seu
potius evellit. Pagina quaeque duabus constat co-
lumniS, Latina scilicet et Saxonica. Versio Latina
nullam mihi cognitam omnino refert, sed ad “ Ver-.
sionem Antiquam Romanamf” proxime accedit. Ex
rubricis Latinis plurimae adeo scatent barbarismis,
ut vix intelligi possint. Praeter rubricas has La-
tinaS, unusquisque Psalmus‚ primo exceptoff, in ea

(¹ Non videtur omnino incredibile codicem nostrum eum non esse quem
scripsit Wulfwinus ipse, sed descriptionem ejus a Monacho quopiam
Gallo factam qui Saxonicae linguae prorsus ignarus esset 3 nec facile est
animo concipere errores paene innumeros quibus refertus est liber ali-
unde oriri potuisse: vix enim potuit ipse Wulfwinus in suo ipsius
nomine scribendo tam negligens fuisse. Vide fac-sim. N0. 2.

θ Autographon ejus—“ Ce livre est au Duc de Berry-Jehan”—-
videndum est fac-sim. N 0. 2. Mirandum est in opusculo cui tituluS,
“ Bibliotheque Protypographique, ou Librairies des fils du Roi J ean,
“ Charles V„ J ean de Berri, Philippe de Bourgogne et les siens.'' Pa.
ris, 1830. 4¹30„ nullam hujus voluminis mentionem fieri.

f Ex hac versione lacunas textus Latini explevi.

8 Verisimillimum est primam voluminis paginam primi Psalmi argu-
mentum continuisse, et ob picturam qua ornata fuerit· abreptam fuisse.

 

