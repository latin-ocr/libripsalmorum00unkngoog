PRAEFATIO. vii

parte quae oratione soluta reddita est, prooemium
habet quo indicantur et tempus quo cantatus fuerit
a Davide aut ab Hezechia, et alia plura, partim ex
scriptis Divi Hieronymi desumta, partim, ut videtur,
ipsius interpretis ingenio excogitata. Codicem non
esse seculo undecimo vetustiorem vel ex hoc patet,
quod inter nomina Sanctorum invocaturum, quae
formulae Kyrie eleison , in fine voluminis subjuncta
sunt, nomen invenimus Dunstani h, cujus mors ante
annum Decccmcxxvm. non evenit. *Nescio an Dun-
stanus unquam inter Sanctos rite relatus fuerit, sed
apparet eum Canuto etiam regnante Sanctum habi-
tum fuissei.

In hac versione, cujus sermo plerumque mendis
vacat, quaedam tamen sunt quae cum normis inflec-
tionis Saxonicae usitatis parum conveniant3 sed tam
consulto dicta fuisse haec videntur, ut barbarismi
jure censeri nequeant. Errores quos apertum est
ex incuria librarii provenisse corrigere non dubitavi,
omnes locos ad finem voluminis notans quibus emen-
dandis operam navavi. Ubicunque autem defectus
consonantiae initialium, sive alliterationis‚ ut dicitur,
occurrit‚-—quo vitio nihil certius indicat versus Saxo-
nicos corruptos esse,—-labore medendi, utpote inutili,
supersedendum esse duxi. Hic miniator turpius etiam
quam librarius peccavit.

Academiae Oxoniensi quae diuturnae oblivioni eri-
puerit hanc prope integram Psalmorum versionem,
earumque quas praebeant sermones Europae hodiernae
antiquissimam, omnium qui, vel inter nos vel inter

Β Ε manu judicanS, Codicem seculi duodecimi esse dixerim.

i Cf. Leges Canuti, XVII. edit. Wilkins, p. 131. Schmid, ‘p. 145.

